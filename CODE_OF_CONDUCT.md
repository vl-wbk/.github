# Code of conduct van het Vlaams Woordenboek

## 1. Doelstelling en toewijding

Onze open-source hub is opgericht om samen een framework te bouwen voor de database van Vlaams Woordenboek.
Het is een platform waar contributors en maintainers samenwerken om dit project te ontwikkelen.
Deze gedragscode heeft als doel een veilige, respectvolle en inclusieve omgeving te creëren waar iedereen zich welkom voelt om bij te dragen, ongeacht hun ervaring, achtergrond, of rol binnen de community.

We verwachten dat alle betrokkenen deze richtlijnen naleven om een positieve ervaring voor iedereen te waarborgen.

## 2. Onze waarden  

Onze gedagscode is geworteld in waarden als wederzijds respect en verantwoordelijkheid.
Wij geloven dat iedereen de verantwoordelijkheid heeft om deze waarden in onze community uit te dragen. Onze kernwaarden zijn de volgende:

- **Respect:** Wij behandelen elkaar met waardigheid en waarderen de meningen en bijdrages van anderen.
- **Samenwerking:** Wij geloven in het werken als een team en het helpen van elkaar om onze doelen te bereiken.
- **Inclusiviteit:** Wij streven naar een open en gastvrije omgeving voor iedereen, ongeacht hun achtergrond of ervaring.
- **Verantwoordelijkheid:** Wij nemen verantwoordelijkheid voor onze acties en dragen bij aan een positieve en veilige omgeving.

## 3. Gedragsregels

Om ervoor te zorgen dat iedereen zich prettig voelt om deel te nemen en bij te dragen, vragen we alle maintainers en contributors om de volgende gedragsregels te volgen:

### Wat we verwachten van onze maintainers en contributors

- **Wees respectvol en aardig:** Behandel anderen met vriendelijkheid, luister naar elkaar en respecteer elkaars ideeën en perspectieven.
- **Stimuleer een inclusieve omgeving:** Moedig alle deelnemers aan om ideeën en bijdrages te delen. Discriminatie of uitsluiting wordt niet getolereerd.
- **Geef constructieve feedback:** Bij het geven van feedback, wees constructief en respectvol. Richt je op de inhoud, niet op de persoon.
- **Communiceer beleefd en duidelijk:** Gebruik een positieve toon en wees open in je communicatie. Vermijd taal die vijandigheid en of onenigheid oproept.

### Ongewenst gedrag

Wij willen in elk geval en veilige en respectvolle omgeving garanderen. Daarom zijn de volgende gedragingen absoluut verboden:

- **Intimidatie of pestgedrag:** Dit omvat schelden, kleineren of bedreigingen, of andere vormen van intimidatie die mensen een oncomfortabel gevoel geven.
- **Discriminatie en vooroordelen:** Discriminerend gedrag op basis van ras, geslacht, genderidentiteit, seksuele geaardheid, religie, beperking of andere persoonlijkheidskenmerken is ten strengste verboden.
- **Ongepaste of beledigende taal:** Gebruik geen agressieve, haatdragende, of discriminerende taal. Dit omvat kwetsende grappen, beledigingen en andere opgepaste uitdrukkingen.
- **Ongepast gebruik van projectmiddelen:** Gebruik de open-source hub en alle gerelateerde middelen alleen voor het project Vlaams Woordenboek.
- **Niet-consensuele communicatie:** Vermijd het sturen van privéberichten of het delen van persoonlijke gegevens zonder toestemming.

## 4. Richtlijnen voor samenwerking en communicatie

Wij moedigen een open en vriendelijke samenwerking aan waarin elke deelnemer zich welkom voelt om bij te dragen. Hier zijn enkele aanvullende richtlijnen:

- **Bij conflicten of meningsverschillen:** Probeer meningsverschillen op een constructieve manier op te lossen. Indien nodig, vraag om bemiddeling van een verantwoordelijke persoon.
- **Duidelijkheid en transparantie**: Communiceer altijd op een eerlijke en transparante manier over je werk en je intenties binnen projecten.
- **Verantwoordelijk:** Neem verantwoordelijkheid voor je daden en werk. Als je een fout maakt, geef dat dan toe en werk samen om het probleem op te lossen.

## 5. Richtlijnen voor het Gebruik van Kunstmatige Intelligentie (AI)

Het gebruik van AI-tools en -systemen kan waardevol zijn voor het project Vlaams Woordenboek, bijvoorbeeld voor het genereren van codevoorstellen, het analyseren van data, het verbeteren van teksten of het automatiseren van taken. Om ervoor te zorgen dat dit gebruik verantwoord en ethisch gebeurt, gelden de volgende uitgebreide richtlijnen en beleidskeuzes:

### 5.1 Algemene principes 

**Bewust en verantwoordelijk gebruik:**
Wees je bewust van de mogelijkheden, beperkingen en potentiële risico's van AI-tools. Gebruik ze alleen op een manier die in lijn is met de waarden en doelstellingen van dit project 
en de bredere gemeenschap. Denk na over de impact van je AI-gebruik op de kwaliteit, betrouwbaarheid en inclusiviteit van het project.

**Doelgerichtheid:** 
Gebruik AI-tools alleen voor doeleinden die direct bijdragen aan de ontwikkeling en verbetering van het Vlaams Woordenboek project. 
Persoonlijk of ongeoorloofd gebruik is niet toegestaan.

**Leren en delen:**
Moedig het leren over en het delen van best practices voor het verantwoord gebruik van AI binnen de community aan. Deel inzichten over welke tools nuttig zijn en hoe ze effectief en ethisch kunnen worden ingezet.

## 5.2 Gegevensprivacy en Beveiliging bij AI-gebruik

**Vertrouwelijke Informatie en Privacy:**  
Voer geen vertrouwelijke, gevoelige of persoonsgegevens (zoals onbewerkte gebruikersdata, API-sleutels, of interne projectplanningen die niet openbaar zijn) in publiekelijk beschikbare AI-tools. Dit omvat ook data die nog niet is geanonimiseerd of geaggregeerd.

**Gegevensverwerking door AI-tools:**  
Wees uiterst voorzichtig met het delen van projectgerelateerde data met externe AI-diensten. Controleer altijd het privacybeleid en de gebruiksvoorwaarden van de AI-tool om te begrijpen hoe uw ingevoerde data wordt gebruikt (bijv. voor het trainen van hun modellen). Geef de voorkeur aan AI-tools die garanderen dat ingevoerde data niet wordt gebruikt voor het trainen van hun modellen, tenzij dit expliciet is goedgekeurd voor specifieke, niet-gevoelige datasets.

**Interne AI-systemen:**  
Indien interne AI-systemen worden ontwikkeld of gebruikt, moeten deze voldoen aan de hoogste standaarden voor gegevensbeveiliging en privacy, in overeenstemming met toepasselijke wetgeving (zoals GDPR) en de interne projectrichtlijnen. Toegang tot dergelijke systemen moet strikt worden gecontroleerd.

### 5.3 Verificatie, Kwaliteit en Vooringenomenheid van AI-Outputs

**Verificatie van Outputs:**  
Outputs gegenereerd door AI-tools (zoals code, teksten, suggesties of analyses) moeten altijd kritisch worden beoordeeld, geverifieerd en, indien nodig, handmatig worden aangepast voordat ze worden geïntegreerd in het project. De mate van verificatie moet proportioneel zijn aan de potentiële impact van de output. Codevoorstellen vereisen bijvoorbeeld grondige code reviews, terwijl tekstsuggesties mogelijk minder intensieve controle behoeven.

**Kwaliteitsborging:**  
Zorg ervoor dat het gebruik van AI de algehele kwaliteit en consistentie van het project niet negatief beïnvloedt. AI-gegenereerde inhoud moet voldoen aan de projectstandaarden en -richtlijnen.

**Detectie en Mitigatie van Vooringenomenheid:**  
Wees bedacht op mogelijke vooringenomenheid (bias) in AI-gegenereerde outputs, met name in taalmodellen die getraind zijn op diverse datasets. Controleer outputs op stereotypen, discriminatie of ongewenste voorkeuren die relevant kunnen zijn voor een taalproject als het Vlaams Woordenboek (bijv. regionale variaties, sociale context). Indien vooringenomenheid wordt gedetecteerd, moet de output worden aangepast om dit te corrigeren.

### 5.4 Transparantie en Attributie

**Transparantie over AI-gebruik:**  
Wees transparant over het gebruik van AI bij het genereren van bijdragen aan het project. Vermeld bijvoorbeeld in een commit-bericht, een pull-request opmerking, of in de documentatie dat een deel van de code, tekst of analyse is gegenereerd of mede is tot stand gekomen met behulp van een specifieke AI-tool. Dit bevordert openheid en stelt anderen in staat om de bijdrage met de juiste context te beoordelen.

**Attributie van AI-tools:**  
Indien relevant en mogelijk, vermeld welke specifieke AI-tool is gebruikt. Dit helpt de community om inzicht te krijgen in de gebruikte technologieën en eventuele gerelateerde beperkingen of licentievoorwaarden.

### 5.5 Intellectueel Eigendom en Licenties

**Intellectueel Eigendom van Outputs:**  
Houd rekening met de regels rond intellectueel eigendom bij het gebruik van AI-tools. De status van intellectueel eigendom van outputs gegenereerd door AI is een complex en evoluerend gebied. Ga er niet zomaar van uit dat je volledige eigenaar bent van AI-gegenereerde inhoud.

**Compatibiliteit met Open-Source Licentie:**  
Zorg ervoor dat het gebruik van AI-tools en de integratie van AI-gegenereerde outputs compatibel zijn met de open-source licentie waaronder het Vlaams Woordenboek project wordt uitgebracht. Wees voorzichtig met het invoeren van auteursrechtelijk beschermd materiaal in AI-tools die mogelijk auteursrechtelijke beperkingen opleggen aan de gegenereerde outputs. Bij twijfel over de licentie-implicaties, raadpleeg een maintainer of zoek juridisch advies indien nodig.

### 5.6 Verantwoordelijkheid en Menselijk Toezicht

**Eindverantwoordelijkheid:**  
AI-tools zijn hulpmiddelen. De eindverantwoordelijkheid voor alle bijdragen aan het project, inclusief die welke (mede) tot stand zijn gekomen met behulp van AI, ligt altijd bij de contributor of maintainer die de bijdrage indient.

**Menselijk Oordeel:**  
AI-tools vervangen niet het menselijk oordeel, de creativiteit, de kritische denkvaardigheden en de ethische overwegingen die essentieel zijn voor het project. Gebruik AI ter ondersteuning van je werk, niet als vervanging van je eigen expertise en verantwoordelijkheid.

## 6. Handhaving van de gedragscode en gevolgen bij overtredingen

Om een veilige en respectvolle omgeving te waarborgen, nemen we overtredingen van deze gedragscode serieus. Alle meldingen van ongewenst gedrag worden zorgvuldig en vertrouwelijk behandeld.
We hanteren een escalatiesysteem om ongewenst gedrag op gepaste wijze aan te pakken.

### Maatregelen bij overtreding(en)

Afhankelijk van de ernst en frequentie van de overtreding kunnen de volgende stappen worden genomen:

- **Informele waarschuwing:** Bij een lichte overtreding geven we een vriendelijke herinnering aan deze gedragscode. Hierbij krijgt de contributor uitleg over waarom het gedrag onwenselijk is en hoe dit kan worden verbeterd.
- **Formele waarschuwing:** Bij herhaald of ernstiger ongepast gedrag wordt een formele waarschuwing gegeven. Dit gaat gepaard met een documentatie van het incident en, indien nodig, aanvullende begeleiding om herhaling te voorkomen.
- **Tijdelijke uitsluiting**: Als het ongewenste gedrag aanhoudt of ernstig is, kan een tijdelijke schorsing van deelname aan de hub worden opgelegd. Dit biedt de contributor de kans om te reflecteren op hun acties voordat zij kunnen terugkeren.
- **Permanente uitsluiting:** In gevallen van ernstig, grensoverschrijdend gedrag, of bij herhaalde overtredingen na eerdere maatregelen, kan de deelnemer permanent worden uitgesloten van de open-source hub. Deze beslissing wordt genomen door de beheerders van de hub.

Onze handhaving is gericht op herstel en verbetering, maar bij ernstige incidenten behouden we ons het recht voor om strengere maatregelen te nemen om de veiligheid en het welzijn van de gehele community te beschermen.

## 7. Probleem melden

Als je getuige bent van een overtreding van deze gedragscode, of als je zelf ongewenst gedrag ervaart, neem dan contact op met @tjoosten. Alle meldingen worden vertrouwelijk behandeld, en we nemen stappen om de veiligheid en privacy van degenen die een melding doen te waarborgen.

## 8. Aanpassingen en herziening

Deze gedragscode wordt regelmatig herzien en geüpdatet om ervoor te zorgen dat deze blijft aansluiten bij de behoeften van onze open-source gemeenschap en de waarden van scouting. Wij staan open voor feedback en suggesties van alle leden om onze gedragscode te verbeteren.
